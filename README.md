# Упражнение №12

# **Задача 1**
Да се на пише клас `Vehicle`, представляващ превозно средство. Обектите от този клас съдържат информация за:
- цвят;
- марка;
- година на производство;
- брой места/брой пътници, които може да превози;
- максимална скорост, която превозното средство може да развие.

Да се реализират конструктор по подразбиране, копиращ конструктор, оператор= и деструктор за класа. По желание да се реализират и други конструктори, както е желателно да се добавят и гетъри и сетъри за полетата.

Да се реализира клас `Bicycle`, представляващ велосипед. Този клас наследява Vehicle. Освен това, той има и полета с информация за:
- брой скорости;
- дали има светлини и/или светлоотразители;
- дали има звънче.

Да се реализират конструктор по подразбиране, копиращ конструктор, оператор= и деструктор за класа. По желание да се реализират и други конструктори, както е желателно да се добавят и гетъри и сетъри за собствените полета на класа. 


Да се реализира клас `Car`, наследяващ `Vehicle`. Този клас съдържа още:
- модел;
- брой врати;
- мощност на двигателя в конски сили.
Да се реализират конструктор по подразбиране, копиращ конструктор, оператор = и деструктор за класа. По желание да се реализират и други конструктори, както е желателно да се добавят и гетъри и сетъри за собствените полета на класа.

# **Задача 2**
Напишете програма, която представя софтуерна фирма. В софтуерната фирма има два вида служители – програмисти и мениджъри. 
Отдел “личен състав” поддържа следната информация за всеки от програмистите:
- име;
- стаж (в месеци);
- дали знае C++;
- дали знае C#

и следната информация за всеки от мениджърите:

- име;
- стаж (в месеци);
- колко човека управлява. 
Напишете подходящи методи(или оператори), чрез които да се въвеждат данните за даден служител във фирмата и методи (или оператори), които извеждат информацията за даден служител.


# **Задача 3**
Напишете програма,която описва две геометрични фигури:
- правоъгълник (широчина , дължина)
- кръг(радиус)

всяка от фигурите да поддържа метод enterData() в който да се въвеждат данните специфични за всяка от фигурите, както и метод showArea() който извежда лицето на фигурата с подходящо съобщение.

# **Задача 4**
Да се дефинира абстрактен клас Device, който поддържа следните данни:
 * Модел – символен низ
 *  Марка – символен низ
 *  Цена – цяло число

Да се дефинират методи за принтиране на информацията на едно устройство, писане и
четене във файл.  

Нека класът Phone наследи Device като го надгражда със следните характеристики:
 *  Брой камери - цяло число
 *  SecurityLockType – избор между лицево разпознаване и пръстов отпечатък  
 
Нека класът Laptop също наследи Device като за него има следната информация:
 *  Операционна система – MacOS, Linux, Windows
 *  Дали е с USB портове или с Thunderbolt
 *  Брой портове-цяло число

Нека Phone и Laptop имат свои имплементации на методите за принтиране на
информацията, писането и четенето от файл.     
Да се реализира клас TechnoShop, който представлява магазин за техника. Нека той
има име и съдържа списък от устройства. Да се напишат методи за добавяне и
премахване на устройство, премахването да става по подадени модел и марка,
записване на информацията на всички устройства във файл и четене на информация за
магазин и неговите артикули от файл.  
Помислете какво още ще ви е нужно, за да реализирате класа TechnoShop.


# **Задача 5**
Компания за превозни средства поддържа информация за всеки тип превозно средство, което притежава. Всяко превозно средство се характеризира със скорост, цена и тежест.Компанията притежава:
 * самолети, за които специфичното е максималната височина
 * коли, за които се поддържа информация за типа на колата (товарна , луксозна или обикновена)
 * кораби, за които специфичното е водоизместимостта

Дефинирайте данните за всяко превозно средство като private  и напишете подходящи get методи за всяка от тях.
Всяко от превозните средства трябва да има метод print , който да извежда на екрана информация за всички специфични характеристики на конкретното превозно средство.
(използвайте разделна компилация)

Бонус: към задача 4 напишете дефинирайте списък от различни превозни средства. Напишете функция, която приема такъв списък и принтира информацията за всяко превозно средство със скорост над 200 .

# **Задача 6**
Отдел личен състав поддържа данни за служители на софтуерна фирма. Служителите биват 2 вида - програмисти и мениджъри.
Данните, поддържани за програмистите, биват:
  * име
  * стаж
  * дали знае C++
  * дали знае C#

А тези за мениджърите:
  * име 
  * стаж
  * колко човека управлява

Да се напише клас HumanResources, съдържащ списък с всички работници на фирмата, като им позволява да извършват следните операции:
  * постъпване на нов служител
  * напускане на служител
  * извеждане на списък с данни за всички служители
  * изтриване на всички служители, които имат стаж по-малък от 3 месеца
  * извеждане на всички мениджъри, които управляват повече от 10 човека
  * записване на всички служители във файл
  * прочитане на данните от файл

